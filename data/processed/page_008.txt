fakt və təəssüratlar əsasında mətn yazmaq (3.1.2) daha mürəkkəb əqli prosesdir. Burada
yazıda ifadə olunan fikirlər müxtəlif təfəkkür fəaliyyətlərinin (məntiqi, tənqidi, analitik, yaradıcı)
nəticəsi kimi meydana çıxır. Hər hansı bir fakt, fikir və ya hadisə haqqında məlumat vermək ,
onu təhlil etmək, onunla bağlı ideya və münasibətini ifadə etmək, irəli sürdüyü tezisi5
əsaslandırmaq məqsədilə yazılan yazı növü esse adlanır*.
     Əməli yazılar (3.1.3.) sosial və işgüzar həyatın müxtəlif sahələrində insanların tez-tez
qarşılaşdığı yazı növüdür. Siniflər üzrə standartlarda əməli yazı formaları sadədən mürəkkəbə
doğru təqdim olunur.
     Təqdimat tədris prosesində geniş istifadə olunan fəaliyyət növlərindən biridir. Təqdimat
materialının hazırlanması (3.1.4.) danışma ilə inteqrasiya olunan yazı bacarıqlarından biridir
ki, burada təqdim ediləcək məlumatların qısa, lakonik şəkildə ifadəsi, onların müvafiq qrafik
materiallarla müşayiət olunması nəzərdə tutulur.
     3.2. Yazı normaları
       Düzgün, savadlı yazı ilk növbədə ədəbi dil normalarına uyğun olmalıdır. Bu baxımdan,
yazı bacarığının formalaşması və inkişafı üç istiqamət üzrə aparılır: 1) orfoqrafiya - sözlərin
düzgün yazılışı; 2) punktuasiya - durğu işarələrindən istifadə qaydaları; 3) qrammatika - fikrin
dəqiq ifadəsi üçün sözlərin qrammatik formasının və cümlə konstruksiyalarının düzgün
qurulması.
     Hər bir sinifdə bu məzmun standartı “Dil qaydaları” məzmun xəttinin müvafiq standartları
ilə inteqrasiya olunur. Belə ki, şagirdlər dil qaydaları üzrə mənimsədikləri bilikləri yazıda tətbiq
edirlər.
        4. Dil qaydaları
     Dil qaydaları nitq bacarıqlarının ədəbi dilin normalarına uyğun inkişafını təmin edən
vasitədir. Müasir yanaşmaya görə, dil qaydaları real nitqdən təcrid olunmuş şəkildə deyil, şifahi
və yazılı nitqdə müvafiq situasiyalarda tətbiq olunmaqla tədris edilməlidir.
     Məlumdur ki, linqvistikanın hər bir bəhsinin sadə və mürəkkəb kateqoriyaları və qaydaları
vardır. Bu baxımdan, hər hansı bir bəhsi müəyyən sinifdə tam olaraq mənimsədib növbəti
sinifdə digər bəhsə keçmək metodiki baxımdan düzgün sayılmır. Bu baxımdan, “Dil qaydaları”
məzmun xəttinin xarakterik cəhətlərindən biri dilçiliyin müxtəlif sahələrini əhatə edən məzmun
standartlarının siniflər üzrə paralel şəkildə təqdim olunmasıdır. Bu prinsip məzmun
standartlarının siniflər üzrə inkişaf xəttində sadədən mürəkkəbə prinsipini və hər bir sinif
daxilində standartların üfüqi inteqrasiyasını təmin edir. Məsələn: 7-ci sinifdə morfologiya üzrə
modal sözlər, sintaksis üzrə ara sözlər, punktuasiya üzrə ara sözlərdə vergüldən istifadə
mövzuları tədris olunur.
     4.1. Orfoqrafiya və orfoepiya
     Orfoqrafiya və orfoepiya dilçiliyin fonetika bəhsi ilə bağlı olan qaydalar toplusudur. Burada
məqsəd dilin fonetik qanunauyğunluqlarından çıxış edərək şagirdlərə sözlərin düzgün yazılış
və tələffüz normalarını öyrətməkdir. Bu məzmun standartı sözlərdə sait və samitlərin tələffüzü
və yazılışı (4.1.1.), sözlərin və mürəkkəb adların böyük hərflə yazılışı (4.1.2.), şəkilçilərin


5
    tezis - doğruluğu əsaslandırılan müddəa; irəli sürülən fikir, mühakimə, müəllif mövqeyi.

* Eyni məqsədlərə xidmət edən yazı növünə aid ikili termin işlətməmək məqsədilə “inşa” sözü beynəlxalq
təcrübəyə uyğun olaraq “esse” ilə əvəz edilmişdir.

                                                                                                         8

