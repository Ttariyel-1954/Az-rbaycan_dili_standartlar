        Azərbaycan dili fənninin xarakterinə uyğun təlim strategiyaları

    Dil dərsləri elə təşkil olunmalıdır ki:
    • şagirdlərin ünsiyyət imkanlarını genişləndirsin,
    • öyrənmə, danışma, dinləyib-anlama, yazı, oxu bacarıqlarını nümayiş etdirmək üçün şərait
yaratsın,
    • onları axtarışlara, yeni məlumatlar əldə etməyə sövq etsin,
    • dil qaydaları ilə bağlı əldə etdikləri biliklər onların nitqində təzahür etsin.
    Dərsin səmərəli təşkilində önəmli məqamlardan biri hər bir məzmun standartını
reallaşdırarkən ona uyğun təlim metodlarının seçilməsidir. Təlim metodlarını məzmun xətləri
üzrə aşağıdakı kimi qruplaşdırmaq məqsədəuyğundur.

     Dinləyib-anlama və danışma
     Dinləyib-anlama fəaliyyəti zamanı müxtəlif produktiv vərdişlər qazanılır. Bu məzmun xətti
     ilə bağlı bacarıqları inkişaf etdirmək üçün aşağıdakı üsullardan istifadə olunması faydalı
     hesab edilir:
     • İnformasiya boşluqları
     • Məndən sonra de
     • Səhvimi düzəlt
     • Yarımçıq hekayə
     • Zəncirli hekayə və s.
     İnformasiya boşluqları. Eyni mətn və ya məlumat iki şagirdə ayrı-ayrı vərəqlərdə
     müəyyən boşluqlarla verilir. Bir şagirdin vərəqində verilməyən məlumat digər şagirdin
     vərəqində verilir və tamamlanılması tapşırılır.
     Məndən sonra de. Mətn qısa şəkildə oxunur və bitdikdən sonra şagirdlər mətni yadda
saxladıqları kimi şərh edirlər.
     Səhvimi düzəlt. Mətn bir-iki dəfə oxunur, şagirdlər qeydlər götürürlər. Onların mətndəki əsas
və dəstəkləyici fikirləri müəyyənləşdirə bilmək bacarıqları yoxlanır. Sonra mətn qəsdən səhvlərlə
deyilir, diqqətlə qulaq asan şagirdlər səhvləri düzəldirlər.
     Yarımçıq hekayə. Müəllim mətni oxuduqdan sonra yarımçıq hekayəni şagirdlərə iş
vərəqlərində paylayır və şagirdlər mətni yadda saxladıqları kimi tamamlayırlar.
     Zəncirli hekayə. Şagirdlər bir sıraya düzülərək hər hansı bir mövzu ətrafında ardıcıl
hekayə qururlar: 1-ci şagird 2 söz, 2-ci şagird 3 söz, 3-cü şagird 4 sözvə bu şəkildə davam
edərək cümlələr qurur və hekayəni tamamlayırlar. Bunun uğurla başa çatması üçün şagirdlər
bir-birini diqqətlə dinləməlidirlər ki, mətni mənaca ardıcıl və düzgün tamamlasınlar.
     Bu üsullar vasitəsilə formalaşdırılacaq bacarıqlar aşağıdakılardır:
      Dinləyib-anlama
      Məntiqi təfəkkür bacarıqları
      Qeydgötürmə
      Proqnozlaşdırma
     Danışma. Danışma fəaliyyəti ilə bağlı aşağıdakı üsullardan istifadə etmək olar:
     • Sinektika
     • Debat
     • Rollu oyun və simulyasiya
     • Təqdimat
                                                                                               75

