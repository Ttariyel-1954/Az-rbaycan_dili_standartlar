     1.1. Mətnin başlığı mövzunu kifayət qədər aydın əks etdirmir.
     1.2. Mövzu və məzmun şagirdin dünyagörüşünə və müvafiq fənlər üzrə biliklərinə uyğun
deyil. Təqdim olunan yeni anlayışlar şagird tərəfindən mənimsənilə bilməz.
     1.3. İnformativ və ya izahedici mətndə: rəqəmlər və adlar çoxdur.
     1.4. Arqumentativ mətndə: fikirlər (fərziyyələr) və arqumentlər çoxdur; mətn rəqəm və
adlarla zəngindir.
     1.5. Bədii mətnin məzmunu oxucunun yaş dövründən irəli gələn həyat təcrübəsinə və
dünyagörüşünə uyğun deyil.
     1.6. Bədii mətndə mühakimə və ya təsviri xarakterli hissələr çoxdur, təhkiyə və dialoqlar
azdır.
     2. Mətnin strukturu üzrə
     2.1. İnformativ mətnin giriş hissəsində mətnin məqsədi haqqında məlumat verilmir.
     2.2. Bədii mətnin giriş hissəsində əsas obrazlar, məkan və zaman haqqında məlumat
verilmir.
     2.3. İnformativ mətndə informasiya dağınıq şəkildə təqdim olunub. Mətnin hissələri faktlar
və altmövzular üzrə aydın şəkildə strukturlaşmayıb.
     2.4. Bədii mətndə süjetlə fabula fərqlənir: hadisələr xronoloji ardıcıllıqla verilməyib.
     3. Mətnin dil və üslubu üzrə
     3.1. Mətndə tanış olmayan söz və ifadələr (arxaizmlər, terminlər, ümumişlək olmayan
frazeologizmlər) çoxdur; onların mənasını kontekstdən çıxış etməklə müəyyənləşdirmək olmur.
     3.2. Mətndə uzun feili tərkibli cümlələr çoxdur.
     4. Məzmunun vizuallığı (illüstrasiya, dizayn)
     4.1. Verbal yolla çətin anlaşılan təsvir və hadisələrin illüstrasiyası verilməyib.
     4.2. Həcmcə iri mətn aydın şəkildə bitkin hissələrə ayrılmayıb (yarımbaşlıqlar, üç ulduz
işarəsi və s.)
     Tədris və qiymətləndirmə zamanı mətn seçilərkən bu göstəricilər nəzərə alınmalıdır.




                                                                                            86

