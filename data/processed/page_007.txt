üzündən köçürmək və s.) və sonradan məqsəddən asılı olaraq müxtəlif yazı tiplərinin
tələblərinə əməl olunması ilə davam etdirilir.
     3.1. Yazı məqsədləri və tipləri
    Yazılacaq mətnin strukturunu formalaşdırmaq, dil-üslub xüsusiyyətlərini
müəyyənləşdirmək yazı məzmun xəttində əsas bacarıqlardan biridir. Şagird ifadə etmək
istədiyi fikirləri mətnin abzasları və hissələri üzrə düzgün strukturlaşdırmağı bacarmalıdır. Bu
baxımdan mətnlər müxtəlif tiplərə (növlərə) ayrılır ki, onlar məqsəddən asılı olaraq
altstandartlar üzrə qruplaşdırılır.
     Mətnlər bədii və qeyri-bədii olmaqla iki yerə ayrılır. Onlar məqsəd, dil-üslub, məzmun
baxımından fərqlidir. Belə ki, bədii mətnlər təxəyyül əsasında yazılırsa, qeyri-bədii mətnlərin
əsasında fakt, izah və mühakimələr durur.
     Qeyri-bədii mətnlərdə əsas məqsəd oxucunu məlumatlandırmaq, hər hansı fikrə
inandırmaq və ya təlimat verməkdir. Bu məqsədlərdən asılı olaraq, qeyri-bədii mətnlərin
müxtəlif növləri var.
     İnformativ mətn müəyyən varlıq və ya hadisə haqqında məlumat(lar) təqdim edən qeyri-
bədii mətndir. Bu cür mətnlərdə məlumatlar xronoloji (zaman ardıcıllığı ilə) və ya qeyri-xronoloji
(altmövzular üzrə) ardıcıllıqla verilə bilər.
     İzahedici mətn hər hansı varlıq və ya hadisəni izah etmək məqsədi daşıyan qeyri-bədii
mətndir. Məsələn, baramadan ipəyin alınma prosesi və ya daxiliyanma mühərrikinin işləmə
prosesi.
     Arqumentativ mətn oxucunu hər hansı fikrə inandırmaq məqsədi daşıyan və bu fikri
arqumentlərlə əsaslandıran mətndir. Fikri əsaslandırmaq bacarığının formalaşdırılması
baxımından arqumentativ mətnlər üzrə iş – onların təhlili və belə mətnləri yazmaq üçün
araşdırmaların aparılması müasir təhsildə xüsusi əhəmiyyət kəsb edir. Belə mətnlərin daha
mürəkkəb növlərindən biri də müəyyən bir problemlə bağlı müxtəlif baxış bucaqlarının əks
olunduğu polemik mətnlərdir. Belə mətnlər üzrə iş apararkən şagirdlər rasional arqumentləri3
emosional arqumentlərdən4 fərqləndirməyi və problemlə bağlı düzgün nəticə çıxarmağı
bacarmalıdırlar.
     Təlimatverici-prosedural mətn hər hansı fəaliyyəti icra etmək üçün qayda və üsulları
müəyyən edən yazılı göstərişdir. Fəaliyyət növündən asılı olaraq müxtəlif növləri olur: texniki
təlimat (hər hansı cihazdan istifadə qaydaları), resept (dərman və ya kulinariya), qaydalar
toplusu (kodeks və əsasnamələr) və s.
     Ümumi təhsil pilləsində mətnlərin növləri haqqında məlumatlar, sadəcə, deklarativ
məqsədlərə xidmət etmir. Bu biliklər şagirdlərə mətnin məqsədini, həmin məqsəddən asılı
olaraq onun strukturunu və dil-üslub xüsusiyyətlərini müəyyən etməyə imkan verir. Mətnlərin
növləri və onlara xas məzmun-struktur və dil-üslub xüsusiyyətləri ilə tanışlıq şagirdlərə həmin
mətnləri düzgün təhlil etməyə, verilmiş parametrlərə uyğun mətnlər yazmağa imkan verir.
     Tanış olduğu – dinlədiyi, oxuduğu, şahidi olduğu məlumatları yazıda əks etdirmək (3.1.1.)
şagirddən bildiklərini öz sözləri ilə ifadə etməyi tələb edir. Bu altstandartla müqayisədə fikir,


3
  rasional arqument – fikri əsaslandırmaq üçün istifadə olunan təkzibolunmaz dəlillər: real faktlar, statistika,
təbiət qanunları, eksperimentlərin nəticələri, rəsmi sənədlər, ilkin tarixi mənbələr.
4
  emosional arqument – qarşı tərəfi (auditoriyanı) emosional (ekspressiv) səviyyədə inandırmaq üçün istifadə
olunan əsaslandırma: atalar sözləri, məsəllər, aforizmlər, bədii əsərlərdən nümunələr, nüfuzlu alimlərin fikirləri
(sitatlar), həyatdan nümunələr, KİV-ə istinad.
                                                                                                                7

