                 Azərbaycan dili fənninin tədrisinə verilən tələblər
    Dil tədrisində kommunikativ yanaşma
     Ümumi təhsil pilləsində ana dilinin tədrisi konsepsiyasını müəyyənləşdirmək üçün ilk
növbədə:
     1) predmetin (ana dilinin) mahiyyətini, 2) bu fənnin məqsədlərini (strategiyanı), 3) məqsədə
çatmağın yollarını aydınlaşdırmaq lazım gəlir.
     Dil insanlar arasında ünsiyyətə xidmət edən fonetik, leksik, qrammatik vasitələr sistemidir.
O, əcdadlarımızın və müasirlərimizin düşüncələri, ümumiyyətlə, bəşər sivilizasiyasının
nailiyyətləri haqqında bilik əldə etməyin, demək olar, yeganə yoludur. Dil fikir, hiss ifadə etmək
üçün əsas alətdir və təfəkkürlə sıx bağlıdır, belə ki dil təfəkkürsüz, təfəkkür isə dilsiz mövcud
deyil. Nitq bacarıqlarından istifadə idraki proses haqqında araşdırmaların təməl mövzusudur.
İdrak haqqında istənilən nəzəriyyədə bu məsələyə aydınlıq gətirmək cəhdi özünü göstərir.
     Nitq isə ünsiyyət prosesi – informasiya mübadiləsidir. Nitqin aydınlığı və təsirli olması üçün
dil, dilin mövcudluğu üçün isə nitq zəruridir. Dilin sistemini nitqdəki təzahürünə görə
müəyyənləşdirmək olur. Dilin yaşaması və inkişafı üçün ünsiyyət prosesi - nitq vacibdir.
     Ünsiyyət nitq bacarıqları (dinləmə, danışma, oxu, yazı) əsasında baş verir. Bu prosesi
aşağıdakı sxem vasitəsilə əks etdirmək olar.

                                            Şifahi
                                             nitq

                             Dinləmə
                                                         Danışma


          Reseptiv                      ÜNSİYYƏT                           Ekspressiv
            nitq                         PROSESİ                              nitq

                               Oxu                        Yazı


                                         Yazılı
                                          nitq
   Beləliklə, dilin qanunauyğunluqları üzərində qurulan linqvistik yanaşmadan fərqli olaraq,
kommunikativ yanaşmada əsas məqsəd şagirdin nitq bacarıqlarını:
          1. Dinləmə və danışma;
          2. Oxu;
          3. Yazı;
          4. Dil qaydaları biliklərini formalaşdırmaq və inkişaf etdirməkdir.
     Bu sənəddə məzmun xətləri və əsas standartlar başlıqlar (söz və söz birləşmələri),
altstandartlar və onların izahları bacarıqlar şəklində ifadə olunub.
     1. Dinləmə və danışma
     Dinləmə reseptiv, danışma isə ekspressiv nitq bacarığı olsa da, müzakirə, debat, dialoq
kimi fəaliyyətlərdə bu iki bacarıq bir-birindən ayrılmaz şəkildə baş verir. Şagird çox zaman


                                                                                                 4

