     • yeni məlumat – (+)
     • əvvəlkiləri inkar edən məlumat – (-)
     Sinkveyn. Bu üsul az sözlə əsas fikri ifadə edə bilmək bacarığını formalaşdırmağa kömək
edir. Hər hansı bir mətnin sonunda mətnin ideyasını, əsas fikrini bir neçə sözlə qısa, lakonik
şəkildə ifadə etmək tapşırılır.
     Qarışıq cümlələr. Mətndəki cümlələr qarışıq formada verilir və şagirdlər qruplarda birgə
fəaliyyət nəticəsində mətndən götürülmüş qarışdırılmış abzas və ya cümlələri baş verən
hadisələrin məntiqi ardıcıllığına uyğun sıraya düzürlər.
     Cümləni tap. Mətni oxuyarkən şagirdlər aşağıdakı tələblərə uyğun fəaliyyət göstərir və
müvafiq tapşırığı yerinə yetirirlər:
     1. Ən mənalı cümləni seç;
     2. Ən maraqlı fikri müəyyənləşdir;
     3. Təəccüblü fikir ifadə edən cümləni seç;
     4. Mətndəki əsas ideyanı ifadə edən cümləni tap;
     5. Anlamadığın cümləni göstər;
     6. Rast gəldiyin fakt və hadisələri xatırladan cümləni göstər;
     7. Razılaşdığın və ya razılaşmadığın fikirləri ifadə edən cümləni göstər.
     4N1K1H metodu (Kiplinq metodu) suallar üsuludur. Suallar (Nə? Necə? Niyə? Nə vaxt?
Kim? Harada?) hər hansı bir işlə bağlı olaraq məlumat toplamaq məqsədilə istifadə olunmuş
informasiyanı anlamaq və ötürmək üçün səmərəli üsuldur. Hər hansı müzakirəni
genişləndirməyə, araşdırmaları doğru istiqamətə yönəltməyə və qənaətləri əsaslandırmağa
kömək edir.
     Bu üsullar vasitəsilə formalaşdırılacaq bacarıqlar aşağıdakılardır:
      Oxuyub-anlama
      Əsas fikri müəyyənləşdirmək
      Sual tərtib etmək
      Fikri lakonik ifadə etmək
      Məntiqi təfəkkür
      Proqnozlaşdırma
     Yazı. Yazılı şəkildə özünü ifadə etməyə xidmət edir. Şagirdlər yazı vasitəsilə öz fikirlərini
ifadə edərkən sözlərdən, qrammatik birləşmələrdən, cümlə strukturlarından elə istifadə
etməlidirlər ki, oxucu üçün aydın və anlaşılan olsun. Şagirddə yazı bacarığı formalaşdırmaq üçün
məktəbdə yazı fəaliyyəti üsullarına aşağıdakıları nümunə göstərmək olar:
      Təsviri yazılar (esse)
      Hekayə, nağıl və şəkil üzrə yazılar
      Arqumentativ yazı (esse)
      İnformativ yazı (esse)
      Məktublar
      Məruzələr
      Üç əlaqəsiz əşya
      Səhvlərlə yazı
      Xarakterlər xəritəsi
      Əməli yazılar
     Təsviri yazı. Təbiət, bu və ya digər həyat hadisələrini, müxtəlif prosesləri təsvir edir,

                                                                                               77

