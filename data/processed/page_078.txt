bu zaman öyrəndiyi yeni söz və ifadələrdən, cümlə modellərindən istifadə edir. Təsvirin
ümumidən xüsusiyə, böyükdən kiçiyə doğru aparılması və s. bu kimi bacarıqların şagirdlərdə
formalaşdırılması tövsiyə olunur.
      Hekayə, nağıl və şəkil üzrə yazılar. Buraya macəra, nağıllar, fantaziya, tarixi hadisələr,
sirli hekayələr, elmi xəbərlər aiddir. Şagirdlər tamaşa etdikləri film, yaxud başlarına gələn
macəra haqqında öz fikirlərini yazırlar.
      Arqumentativ yazı. Müəllifin fikrindən, statistik məlumatdan, sitatlardan istifadə olunmaqla
hazırlanmış yazıdır. Belə yazılarda müəllifin mövqeyi tezis şəklində yazılır, daha sonra fikri
təsdiqləyən arqumentlər - əsaslandırmalar yazılır. Arqumentativ mətndə bir və ya bir neçə tezis ola
bilər, əsas məsələ mətndə həmin tezisləri təsdiqləyən arqumentlərin olmasıdır.
      Üç əlaqəsiz əşya. Şagirdlər əlaqəsi olmayan üç əşyanın adını lövhədə yazır və onları bir
hekayədə əlaqələndirirlər. Qruplar bir-birlərinə öz yazdıqlarını oxuyur və müzakirə edirlər.
      Səhvlərlə yazı. Qrammatik bazanı möhkəmləndirən yazı üsullarındandır. Bu üsulda
şagirdlər hər hansı bir mətndə verilmiş səhvləri düzəldərək qrammatik biliklərini yada salır və
yazı bacarıqlarını inkişaf etdirirlər.
      Cümlə tamamla. Bu üsul ilə şagirdlərin həm mətn haqqında sərbəst tənqidi təfəkkürü,
həm də ətrafdakılar haqqında düşüncələri əks olunur.
      - Mən indi hiss edirəm ki, ...
      - Ən vacib məqam odur ki, ...
      - Mən o vaxt sevinirəm ki, ...
      Xarakterlər xəritəsi üsulundan istifadə zamanı şagirdlər mətn haqqında bildiklərini
diaqramlar üzərində yazırlar.
      Bu üsullar vasitəsilə formalaşdırılacaq bacarıqlar aşağıdakılardır:
       Yazılı nitq
       Təsviretmə
       Əsaslandırmaq
       Müxtəlif strukturlu cümlə qurmaq
       Qrammatik qaydaların tətbiqi
       Orfoqrafiya qaydalarının tətbiqi
       Təhlil etmək
       Mətn tərtib etmək
       Ümumiləşdirmək
       Nəticə çıxarmaq




                                                                                                78

